---
layout: post
title:  "Phnom Penh - Ölüm Çığlığı"
date:   2020-04-15 23:26:09 +0300
categories: jekyll update
---
Saat sabah 05.32. Siem Reap’den Phnom Penh şehrine yaklaşık 6 saat süren, ilk kez deneyimlediğim yataklı otobüs yolculuğu bitti. Otobüsün beni bıraktığı yerden gideceğim hostele 60L çantamla yürümek imkansız. Tuktukların dolandırıcı olduğunu artık bildiğimden bir motor taksiye adresi gösteriyorum. Adam İngilizce’den bihaber. Bir dolar gösterip okey diyorum ve koca çantayla atlıyorum motora. İnternet paketim yok ve Kamboçya’nın başkentinde sadece 2 günüm var. Motor beni bir yere getiriyor lakin benim hostel ortalarda yok. Motorcu etrafa bakınıp ararken bir tuktukcu görüyorum ve adresi soruyorum. Sen motora parayı ver gitsin ben sana tarif edeceğim yakın diyor. Parayı veriyorum. Tuktuk şoförü 3 dolara seni gideceğin yere götürürüm diyor. Hass.! diyorum. Meğer gidiceğim yer indiğim yerin arka sokağıymış zorlanmadan buluyorum. Hosteldeyim. Şehirdeki en ucuz Hostel ve 8 kişilik odadayım. Eşyaları dolaba kitleyip uyuyorum. Yandaki ranzaya pembe küloduyla çıkan sonradan tanıştığım Alman kıza uyanıyorum. Saat 12’yi geçmiş.
